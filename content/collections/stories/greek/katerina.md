---
id: bb0c72d9-4df8-4fff-91fb-817d09a3b39a
blueprint: stories
title: Katerina
story: |-
  Εγώ είμαι η Κατερίνα, είμαι 27 χρονών, έχω γεννηθεί στα Κουφάλια Θεσσαλονίκης, είναι ένα χωριό έξω από την Θεσσαλονίκη - όχι ότι έχει μεγάλη σημασία. Έπειτα έχω σπουδάσει στην Πάτρα για κάποια χρόνια, και τώρα τον τελευταίο ένα χρόνο ζω στην Αθήνα κάνοντας μεταπτυχιακό. 

  Με το φεμινιστικό κίνημα άρχισα να ασχολούμαι εδώ και ένα - ενάμιση χρόνο τυχαία. Και αναγνώριζα πράγματα στην ζωή μου που θα έπρεπε κανονικά να ασχολούμαι πιο πριν που τα συνειδητοποίησα μετά. Αυτό έγινε με αφορμή και κόσμο που γνώρισα - πολύ σημαντικό - και είδα το τι συμβαίνει, είδα δηλαδή κύκλους κυρίως, γιατί πάντα ασχολιόμουν και σαν φοιτήτρια με τα πολιτικά και πάει λέγοντας, αλλά δεν είχαμε δει τόσο αυτή την σκοπιά, ήταν κάπου κρυμμένη. Και ακολουθούσαμε και είχαμε πάνω μας στερεότυπα και πάει λέγοντας. Δεν μπορώ να πω ότι η αφορμή ήταν κάποιο σοβαρό γεγονός. Ας πούμε οι γυναικοκτονίες προφανώς και είναι κάτι που κάνει μπαμ, το me too και πάει λέγοντας, αλλά ήταν κυρίως ότι είναι ανάγκη να το κάνουμε. Δηλαδή είναι πιο αναγκαίο από ποτέ, ότι είναι το κανονικό, ότι τώρα πρέπει να κατέβεις στον δρόμο, πρέπει να γράψεις κάποια κείμενα, πρέπει να είσαι σε μια συλλογικότητα. Είμαι σε μια συλλογικότητα γειτονιάς, τις “Witches of the South” από τότε που… όταν πρωτο-έγιναν, στην πρώτη συνέλευση, δηλαδή από τον Μάιο. Δεν είμαι σε κάποια άλλη. Διαβάζω κάποια πράγματα, με βοήθησε και το μεταπτυχιακό μου παράλληλα γιατί εκεί πέρα γνώρισα γυναίκες μύθους για τον φεμινισμό, την Βαΐου και πάει λέγοντας, και διάβασα κείμενά τους, τη Λυκογιάννη, και είπα, τι γίνεται. Οπότε σαν αρχιτέκτονας από τη μία, έκανα μια διαφορετική ανάγνωση της πόλης, σοκαριστική όταν συμβαίνει. Δηλαδή, όντως σχεδιάζουμε για άντρες, όντως σχεδιάζουν οι άντρες, δηλαδή υπάρχει αυτό. Όντως κι εγώ είχα το στερεότυπο για τις φεμινίστριες, ότι υπάρχουν ακραία και πάει λέγοντας, και τελικά όχι. Κάθε γυναίκα έχει έναν φεμινισμό μέσα της, απλά δεν έχει την δύναμη να τον βγάλει προς τα έξω γιατί είναι η πατριαρχία και πάει λέγοντας. Πέρασα πολλά τραυματικά γεγονότα γιατί όταν μεγαλώνεις σε ένα χωριό της επαρχίας της Ελλάδας, με τις αντιλήψεις του χωριού, έχεις όλα τα στερεότυπα πάνω σου, με ό,τι έχει να κάνει με το γυναικείο σώμα και γενικά με την γυναικεία υπόσταση στην κοινωνία, οπότε πλέον τα αναγνωρίζω διαφορετικά. Παρόλ’ αυτά που δεν είχα καταπιεστικό οικογενειακό περιβάλλον, ας πούμε πατέρα και πάει λέγοντας. Έχω βρεθεί σε κακοποιητικές σχέσεις είτε προσωπικές είτε γενικά στον ευρύτερο κύκλο από άντρες. Δεν θα μιλήσω γι’ αυτές, δηλαδή δεν ήταν αυτές που με ώθησαν στον φεμινισμό. Ήταν η ανάγκη να βάλω κι εγώ ένα πολύ μικρό λιθαράκι στο κοινωνικό… σε αυτό όλο που συμβαίνει έξω. Δηλαδή, πώς η μία να βοηθήσουμε την άλλη. Ότι ας πούμε, μέσα από μία συλλογικότητα γειτονιάς έγινε όλο αυτό με το κύκλωμα στην Ηλιούπολη. Απλά επειδή μια κοπέλα είχε τη δύναμη να το πει στην άλλη και πολλές βγήκανε, έγιναν πορείες στις γειτονιές που, δεν θα γινόντουσαν ποτέ, που φαίνονταν ασφαλείς, όπως η Αργυρούπολη κλπ. Γειτονιές που λες “μα γιατί; δεν έχουν κάτι, αφού είναι πλούσιες”. Οπότε δεν έχω κάνει τρομερά πράγματα σ’ αυτό. Προσπαθώ να γράφω πράγματα όσον αφορά την αρχιτεκτονική, την πολεοδομία, την πόλη και τις γυναίκες. Προσπαθώ να είμαι σε συλλογικότητες γειτονιάς, να είμαι στο δρόμο όταν μπορώ και όταν το κρίνω σκόπιμο να είμαι για να υποστηρίξω άλλες γυναίκες που το έχουν ανάγκη. Ακόμα και με το ραδιόφωνο, δηλαδή, προσπαθώ να βάλω το φεμινισμό, που είναι μες στην ζωή μας, σε όλους τους κλάδους της ζωής μας, γιατί διαφορετικά δεν γίνεται να υπάρχει. Δε γίνεται να λέμε ότι είμαστε φεμινίστριες και φεμινιστές απλά επειδή εγώ θα καθόμουν απλά και θα έγραφα π.χ. ένα κείμενο στο μεταπτυχιακό μου. Είναι πολύ περιοριστικό. Πρέπει να υπάρχει παντού. Ούτε αντίστοιχα επειδή είμαστε απλά σε μία συλλογικότητα τα λέμε στη συνέλευσή μας αλλά δεν τα βγάζουμε σε κανένα άλλο κλάδο της ζωής μας. Είτε στην εργασία, είτε στο σπίτι, στη σχέση που έχουμε με τον σύντροφό μας, με τους φίλους μας, με όλους.

  Για μένα ο αγώνας αυτό αποσκοπεί στο να κερδίσεις… όχι να κερδίσεις, είναι πολύ επαναστατικό, “πάμε να κερδίσουμε” δεν ξέρω, δεν μου αρέσει η λέξη κερδίσεις, αν και έχεις χάσει πολλά πράγματα. Μια καθημερινότητα που να είναι ασφαλής, αλλά και η ασφάλεια έχει πολλά πρόσημα. Ασφαλής ότι εγώ σαν γυναίκα πλέον δεν θέλω να σκέφτομαι τέσσερις φορές πριν βγω από την πόρτα μου το τι θα φορέσω και άμα θα μπορώ να περπατήσω στον δρόμο. Είναι κρίμα το να… και εγώ για την πάροδο της ζωής μου το σκέφτομαι αυτό και αργότερα άμα π.χ. δημιουργήσω οικογένεια. Δηλαδή, το να μπορεί ο οποιοσδήποτε να νιώθει οκέι μ’ αυτό, και όχι μια γυναίκα. Μια θηλυκότητα ευρύτερα. Δηλαδή το να μπορεί κάποιος να είναι οκέι με αυτό που είναι. Και αυτό για να το κάνει θέλει τη δύναμη για να βγει αλλά και την υποστήριξη από τους άλλους. Δηλαδή είναι σαν μια αλυσίδα, θέλω να είμαι μέρος μια αλυσίδας που κανείς δεν θα φοβάται. Να περπατήσει, να ζήσει, να μιλήσει, να ερωτευτεί στον δρόμο, όποιος και αν είναι αυτός, είτε είναι μια λεσβία, είτε είναι ένα γκέι άτομο, είτε ασέξουαλ, οποιοσδήποτε άνθρωπος που θα νιώθει κάτι. Είτε είναι ΑΜΕΑ και κ.ο.κ.. Δεν το ‘χω με το να χρησιμοποιώ ουδέτερα κλπ. Επειδή είμαι νέα στον φεμινισμό, όντως… ο άνθρωπος και πάει λέγοντας, δηλαδή δεν το ‘χω καθόλου στον λόγο σ’ αυτό. Αλλά επί του πρακτέου θέλω να τα δω αυτά να συμβαίνουν. Επί του πρακτέου θέλω να έρθει κάποιος και να μου πει “πού μπορώ να βρω βοήθεια γι’ αυτό;”. Και όχι για να τον βοηθήσω εγώ, δε θέλω να είμαι ο σωτήρας, ούτε κατά διάνοια. Αλλά γιατί είμαστε μια ομάδα που θα νιώθεις ασφαλής. Και αυτή η ομάδα θέλω να γίνει παντού, δηλαδή να είναι μειονότητα αυτοί που θα λένε “δες τι κάνουμε” και η ομάδα να είναι παντού, να μην είμαστε μια κρυμμένη ομάδα που να κάνουμε συνελεύσεις κάπου. Άρα να είμαστε άτομα παντού, να είναι ένα δίκτυο, ουσιαστικά αυτό θέλω. Ένα μεγαλύτερο δίκτυο ατόμων, που την ευαλωτότητά τους θα την κάνουν δύναμη και θα την επιβάλλουν στην πατριαρχική κοινωνία. 

  Δεν σκέφτηκα ποτέ να κοιτάξω πίσω. Δηλαδή απ’ τη στιγμή, νομίζω, που κάποιος μπαίνει σ’ αυτό είναι δύσκολο να βγει. Γιατί όλη η καθημερινότητά του είναι έτσι. Όταν εγώ ας πούμε πέρασα μια συνέντευξη πριν λίγους μήνες, πριν δύο μήνες, και δεν με πήραν γιατί στο εργοτάξιο δεν παίρνουν γυναίκες και νέα γυναίκα, “πού θα πάει το κοριτσάκι;”. Όταν υπάρχουν τέτοιες αντιλήψεις μέχρι και το 2022 είναι τρομακτικό. Όταν ακόμα και από γύρω μου μπορεί να ακούσω “μηχανικός τώρα γυναίκα; εντάξει, στο γραφείο καλά θα ‘σαι”. Στο εργασιακό αυτό. Αλλά μπορεί στο οτιδήποτε, ακόμα και το να σε βρίσει κάποιος στον δρόμο και να σου πει “πού πας μωρή;” τάδε ας πούμε “πάνε στην κουζίνα σου”, υπάρχουν ακόμα αυτά. Και κυρίως γιατί υπάρχουν αυτά στο χωριό μου. Επιστρέφοντας τώρα στις γιορτές στο χωριό μου και όσες φορές έχω επιστρέψει είδα μια πολύ μεγάλη σαπίλα. Και γι’ αυτό θα ‘θελα αυτό να απλωθεί εκεί. Δηλαδή το πρόβλημα δεν είναι τόσο εδώ, είναι εκεί. Γιατί όλα αυτά τα κουβαλάνε. Και τα κουβαλάνε και άντρες και γυναίκες, ζουν μαζί μ’ αυτά πολύ δεμένοι και δεν μπορούν να ξεφύγουν. Οπότε δεν γυρνάω πίσω μέχρι να τους δω κι εκεί να λενε “τι γίνεται τώρα;”. Κυρίως είναι ο στόχος για εκεί. Δηλαδή οι φίλες μου, ο ένας, ο άλλος ένας άνθρωπος που είναι λίγο πολιτικά ψημένος να το πω έτσι, που έχει κάποια ερεθίσματα άλφα θα βγει. Πώς θα βγει ένας άνθρωπος που έχει όλη την καταπίεση πάνω του, την διπλή, τριπλή καταπίεση. Δε γυρνάω πίσω γι’ αυτούς κυρίως. Και για μένα. Γιατί κι εγώ εκεί μεγάλωσα. Άρα κυρίως για τις γυναίκες της επαρχίας, τις γιαγιάδες μας, τις μαμάδες μας, τις συμμαθήτριές μας, τα μικρά κορίτσια που δεν ξέρουν τι σημαίνει πατριαρχία, δεν ξέρουν τι σημαίνει σεξουαλική κακοποίηση, ακούνε μόνο λεξούλες να συμβαίνουν και… εντάξει, απλά είναι ειδήσεις. Δεν είναι ειδήσεις, είναι η καθημερινότητά τους, μέχρι να το αναγνωρίσουν αυτοί, εγώ δεν νομίζω ότι θα γυρίσω πίσω.
author: bda87674-cd7f-4e3d-8598-650708e299ee
updated_by: bda87674-cd7f-4e3d-8598-650708e299ee
updated_at: 1642370058
---
